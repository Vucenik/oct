
# Kvantitativna analiza makularne vaskularne gustoće u zdravih, ljudskih očiju pomoću optičke koherentne tomografije s angiografijom- novi dijagnostički pristup

## Cilj:
- Kvantificirati parafovealnu vaskularnu gustoću u površinskom kapilarnom pleksusu (SCP) i dubokom kapilarnom pleksus (DCP) kod zdravih, ljudskih očiju koristeći se optičkom koherentnom tomografijom s angiografijom.
## Bolesnici i metode:
- Uključen je 61 sudionik (ukupno 122 očiju) bez patologije na mrežnici. Svim sudionicima je učinjeni kompletni oftalmološki pregled, uključujući 6-mm x 6-mm optičku koherentnu tomografiju s angiografijom centriranu u makuli nakon proširenja zjenice. OCT-A je učinjena na komercijalno dobavljivom uređaju Swept Source Optopol Revo NX uz automatsku segmentaciju snimaka na površinski kapilarni pleksus (SCP) i duboki kapilarni pleksus (DCP). Slike su pregledavane ručno od strane istraživača. Sve 6-mm x 6-mm OCT-A slike su obrađivane koristeći naš za ovu svrhu izrađeni kompjuterski program “OCT Angio analizator VV”. Koristila se deskriptiva statistika uključujući srednja vrijednost, standardna devijacija (SD), raspon i postoci. Također smo koristili korelacijsku analizu (Pearsonov koeficijent i linearnu regresiju).
## Rezultati:
1. Svih 122 zdravih, ljudskih očiju (Ž=36; M= 25) s dobrom kvalitetom snimaka uključili smo u analizu.
 Srednja vrijednost vaskularne gustoće cijelog mjerenog područja bila je za površinski kapilarni pleksus SCP 34,20% (SD 4,23) i za duboki kapilarni pleksus DCP 48,27% (SD 2,96). 
 2. Dobivene srednje vrijednost vaskularne gustoće u površinskom kapilarnom pleksusu za dobne skupine 
 - 18-29g. iznosile su 36,35%,
 - 30-39g.  iznosile su 38,59%,
 - 40-49g. iznosile su 36,33%,
 - 50-59g. iznosile su 34,98%, 
 - 60-69g. iznosile su 32,38% 
  - *<70g. iznosile su 32,33%
3. Dobivene srednje vrijednost vaskularne gustoće u dubokom kapilarnom pleksusu pleksusu za dobne skupine 
 - 18-29g. iznosile su 49,24%,
 - 30-39g.  iznosile su 49,87%, 
 - 40-49g. iznosile su 48,90%,
 - 50-59g. iznosile su 48,87%, 
 - 60-69g. iznosile su 47,82%,
 - *>70g. iznosile su 46,76% 

   Vaskularna gustoća je stabilna do pedesete godine uz blago povećanje za skupine od 30-39  godine, nakon  50-te godine u svim skupina vaskularna gustoća  počinje progresivno opadati.
   
## Zaključak:
- Korištenje neinvazivne optičke koherentne tomografije s angiografijom te obradom tako dobivenih standardiziranih digitaliziranih prikaza s kompjuterskim programom “OCT Angio analizator VV ” pokazala se kao reproducibilna metoda za kvantifikaciju individualnih vaskularnih gustoća unutar makule. Dobiveni podaci u trendovima i  relativnim iznosima  usporedivi su s podacima iz sličnih studija koje su proučavale makularnu vaskularnu gustoću kod zdravih pojedinaca. Razlike u korištenim uređajima, različitim verzijama kompjuterskih programa za analize s različitim pragom osjetljivosti onemogućuju usporedbu dobivenih podatak u apsolutnim iznosima između različitih studija.
  

## Funkcionalna stranica na [OCT Angio analizator](https://octangio.info/)

## Demo i upute



https://github.com/Vucenik/oct/assets/51082859/62e0c34c-072a-422e-b5a4-180dc975a22d

